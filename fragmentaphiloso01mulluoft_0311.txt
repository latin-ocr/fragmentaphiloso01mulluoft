 

PRAEFATIO AD ARISTOTELIS

DE MELISSQ XENOPHANE ET GORGIA
DISPUTATIONES.

405——

Ex omnibus Aristoteleae philosophiae monumen-
tis nullum librariorum culpa foedius depravatum
est , quam disputationes illae quae de Xenophane ,
Zenone et Gorgia vulgo inscribuntur. Nam quum
Aldus Pius Manutius Venetiis anno 1495 cum re-
liquis Aristotelis operibus hunc quoque libellum
e vetustis aliquot exemplaribus edidisset t tot
mendis scatere hoc opusculum patuit, ut nullus

propemodum esset versus, qui ab omni parte sa—
nus atque integer judicaretur. Quae res veteris

sapientiae studiosos a legenda hac scriptione deter-
rere potuisset, nisi paullo post insperata quidem,
’ sed dubia lux e Feliciani interpretatione orta es-
set. Etenim Joannes Bernardus Felicianus multo
integriorem, quam Manutiani fuerant, codicem
nactus plurima quae apud Aldum obscure et men-
dose dicta reperiuntur perspicue convertit. In
quo negotio utrum omnia codici debuerit, an
nonnulla etiam conjectura ductus tentaverit, olim
incertum visum est eruditis ac ne nunc quidem ,
nondum reperto ejus codice, pro explorato ha·-
bendum. Quid autem intersit inter hanc interpre-
tationem et rarissimam illam , quam Arnoldus
F erronus Burdegalensis Lugduni 1557 publicavit,
ignotum inter doctos homines est, quum neque ab
ejusdem aetatis scriptoribus, neque ab iis qui postea
litterarum historiam contexuerunt memoriae pro·
ditum sit. Sed quamvis philosophiae Aristoteleae
studium usque ad medium fere saeculum septimum
decimum viguerit atque ipsius Aristotelis scripta
certatim typographorum arte repetita sint, nemo
tamen exstitit qui vel novis codicibus excussis vel
sola ingenii ope illam de philosophis Eleaticis et
Gorgia commentationem emendare et illustrare
aggrederetur, quam adeo corruptam censebat
Sylburgius (notat. divers. lectt.p. 296 ) ut quiad
eam sanandam se conferret, quasi carcinomati

manus admovere videretur. Itaque et ipse licet de
hoe commentario mendis aliquot insigni acumine
sublatis meruerit, pleraque tamen minus recte
constituta posteris expolienda reliquit. Post Syl-
burgium ab Aristotelis editoribus, ne Casaubono
quidem excepto, in divulganda hac scriptione
nihil memorabile gestum est. Jacuit autem neglc-
ctus Stagirites ‚ si a paucis singulorum librorum
editionibus discesseris, ab anno 1654 quo Duval-
lii editio quartum prodiit usque ad superioris
saeculi finem. Interim J. A. Fabricius perspecta
Lipsiensis codicis ‚ qui in bibliotheca Paullina as-
servatur, praestantia et antiquitate ad corrigen-
dum totum de Eleaticorum philosophorum et
Gorgiae decretiS librum scripturae varietatem e
vetusto illo exemplo per Godofr. Olearium ex-
cerpendam curavit eamque in Bibliothecae Graecae
lib. 1110. VI t. ΙΙ p. 139 ed. tert. (vol. 111
p. 248 ed. Harl.) publici juris fecit. Cujus fontis
ubertatem postea admiratus Georg. Gustav. Fiille-
bornius simulque disciplinae Eleaticae pulchritu-
dine captus, quam a diuturna ac prope sempi-
terna hominum oblivione vindicare statuerat,
animum induxit, ut detegendis expellendisque
vitiis quibus Aristoteleum illud opusculum in vul·
gatis editionibus laborabat, viam sibi ad alia ejus-
dem generis opera muniret. Quare anno 1789
Halis Saxonum copiosam de eo libro commenta-
tionem emisit, quam quum benevole a philologis
olim excepta sit, diu avide quaesitam nancisci nos

non potuisse vehementer dolemus (1). Praeterea
duobus annis post idem vir doctus partem libel-

lorum retractavit scripta disputatione de Xeno-
phane in Beytroegen zur Geschiclzte der Philoso-
phie part. 1 p. 62 seqq. Sed ut discussa noctis ca-
ligine> e minore luce major paullatim oriri solet,
ita G. L. Spaldingius Fiillebornii exemplo ad

 

(1) Idcirco conjecturas ejus non omnes adnotavi, sed eas
tantum quas alii‘commemoraverant. inscribitur ejus ‹tom-
nwntatio: Liber de Xenophane, Zenone et Gorgia Ari-

2-

t 1

stoteli vulgo tributus passim illustratus aGeorg. Gustav.
Fiilleborn. Halis 1789.

