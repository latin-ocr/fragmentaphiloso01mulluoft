 

.SEXT1 SIVE XYSTI SIVE SIXTI ENCHIRIDION
LATINE VERSUM Α RUFINO.

wo&—

RUFINUS APRONIANO SUO S. D.

Scio quia, sicut grex ad vocem proprii pa-
storis libenter accurrit, ita et religiosus auditor
vernaculi doctoris admonitionibus gaudet. Quia
ergo, charissime fili Aproniane, religiosa filia
mea, soror jam in Christo tua, poposcerat a
me , ut ei aliquid, quod legeret, tale compone-
rem , ubi neque laboraret in intelligendo, aperto
et satis plano sermone ε Sixtum in Latinum
verti, quem Sixtum ipsum esse tradunt, qui
apud vos idem in urbe Romana sixtus vocatur,
episcopi et martyris gloria decoratus. Hunc ergo
cum legerit, inveniet tam brevem, ut videat sin-
gulis versibus ingentes explicari sensus, tam
vehementem , ut versus sententia ad totius possit
perfectionem vitae sufficere , tam manifestum, ut
nec assistens quidem legenti puellae expertem se
intellectus esse causetur. Omne autem opus ita
breve, ut de manu ejus nunquam possit recedere,
totus hic liber ibi pristini alicujus pretiosi obti-
nens annuli locum. Et revera aequum videtur, ut,
cui pro verbo Dei terrena ornamenta sorduerunt,
nune a nobis ad vicem verbi et sapientiae moni-
libus adornetur. Nunc ergo interim habeatur in
manibus pro annulo liber, paulo post vero in
thesaurum proficiens totus servetur in corde,
sermones disciplinae et bonorum actuum c'om-
munionis de intimo suggesturus arcano, Addidi
et electa quaedam religiosi parentis ad filium,
sed breve totum , ut merito omne opusculum vel
enchiridion, si G'raece ‚ vel Latine annulus ap·
pelletur. Vale.

SEXTI ENCHIRIDION RUFtNO
INTERPRETE.

1. Fidelis homo ‚ electus homo est.

2. Electus homo ‚ homo Dei est.

3. Homo Dei est, qui Deo dignus est.

4. Deo dignus est, qui nihil indigne agit.

(Cf. Porphyr. ad Marcell. cap. 15. )

5. Dubius in fide, infidelis est.

6. infidelis homo mortuus est corpore vivente.

7. Vere fidelis est, qui non peccat, atque etiam
in minimis caute agit.

8. Non est minimum in humana vita negli-
gere minima.

9. Omne peccatum impietatem puta. Non enim
manus vel oculus peccat , vel aliquod hujusmodi
membrum z sed male uti manu vel oculo, pec-
catum est.

10. Omne membrum corporis, quod invitat te
contra pudicitiam agere , abjiciendum est. Melius
enim est uno cum membro vivere ‚ quam cum
duobus puniri.

(Cf. Porphyr. ad Marcell. cap. 34. ) ’

11. Immortales crede te manere in judicio
honores et poenas,

(Cf. Maximus t. 11. Serm. LXVIII p. 685.)

12. Si, quaecunque in hoc mundo habes, ali-
quis auferat tibi , ne indigneris.

13. Inculpatus esto.

14. Omnia auferenti a te cede, praeter liber·
tatem.

(Conf. Demophili Sentent. 42. )

15. Sapiens vir et pecuniae contemptor similis
est Deo.

16. Rebus mundanis in causis tantum neces·
sariis utere.

17. Quae mundi sunt, mundo : et quae Dei sunt,
reddantur Deo.

18. Certus esto ‚ quod> animam tuam fidele
depositum acceperis a Deo.

19. Cum loqueris de Deo scito, cjuod judi-
ceris a Deo.

20. Optimam purificationem putato nocere
nemini. (Cf. Hierocl. ad carm. aur. vs. 67-69.)

21 . Anima purificatur Dei verbo per sapien-
nam.

22. Ne putes Dei sapientiam insensibilem
esse.

23. Deus sicut mens est, quae movetur sponte,

secundum haec et subsistit.

24. Magnitudinem Dei non invenies ‚ etiamsi
pennis volare possis.

25. Nomen Dei ne quaeras, quia non invenies ε
nam omne, quod nomine appellatur, a digniore
nomen accipit, ut alius quidem vocet, alius au-
tem audiat. Quis ergo est, qui nomen imposuit
Deo? Deus autem non nomen est Deo, sed indi-
cium, quod sentimus de Deo.

523

