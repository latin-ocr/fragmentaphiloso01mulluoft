ij PRAEFATm.

polienda reliquit. Postea vero , nostra potissimum memoria haud
pauci iique doctissimi viri ad haec studia incubuerunt, Brandi·
sius, Boeckffius, Scffleiermacherus, Bergkius, Prellerus, Karstenius,
Sturzius‚ Schaubachius‚ Wyttenbachius , alii qui singulorum fra-
gminibus castigandis explicandisque de antiqua philosophia bene
meruerunt. Quorum vestigiis ingressus ipse anno 1843 Democriti li-
brorum reliquias emisi ac 1845 Aristotelis de Melisso, Xenophane
et Gorgia disputationes cum Eleaticorum philosophorum fragmen·
tis et Ocelli Lucani, qui fertur, de universi natura libello recensui
atque interpretatus sum. Adde quod Quaestiones Empedocleas Be-
rolini annis 1850 et 1853 publici juris seci. Eodemque tempore
Hieroclis in aureum Pythagoreorum carmen commentarium reco-
gnovi atque illustravi. Sed nemo inventus est qui omnia philoso-
phorum dicta et fragmenta per varios scriptores sparsa unum in
corpus redegerit. Nam qui majus quid moliebatur Jo. Conr. Orel-
lius (2) moralia et politica veterum Graecorum tum commentariola
tum apophthegmata se divulgaturum pollicitus promissis non stetit,
sed jactis fundamentis operi inchoato fastigium non imposuit. Huc

accedit quod aliena quae nullo cum lectorum damno omitti pote· ·
rant moralibus opusculis inseruit.

Quum igitur Ambrosius Firminus Didot, clarissimus antiqua-
' rum litterarum ingenuarumque artium fautor et antistes, in
Bibliotheca'm Graecam a se editam philosophorum Graecorum
fragmenta recipere vellet, ego hoc labore jam maxima ex parte
perfunctus ,primum statim volumen prelo subjeci. In quo quid
praestiterim, ut aestimare veteris sapientiae studiosi facile pos-
sint , paucis mihi de instituti mei ratione edendique libri consilio
disserendum est. Primum id spectavi, ut ex omnibus qui in lucem
prolati sunt scriptoribus graecis (3) philosophorum reliquias conge-
rerem. Qua in re non modo optimas editiones inspexi, sed sedulo

(¹1) Vid. praef. ad opusc. vett. Graec. sententiosa et moralia tom. Ι p. XX. Lipsiae 1819.
(3) Nam abditos tontes et ineditos libros adire mihi non licuit.

