 

272

PRAEFATlO AD ARlSTO'l'ELlS

ejusdcm laudis studium excitatus hunc sicut caete· hujus depravatio tolli non posset, interdurn ad

ros omnes, quide eodem Aristotelis volumine
disseruerant, doctrina et ingenio vicit, compo-
sito in priorem libelli partem, quam de Melisso
esse primus demonstravit, satis accurato com-
mentario (2). At fraudi fuerat Spaldingio Olearii
negligentia quae cognita est, postquam Christ.
Dan. Beckius omnem lectionis varietatem e Codice
Lipsiensi diligenter enotavit (3). Nam levi bra·
chio actum esse negotium ab Oleario tum mani-
festo apparuit, quum et ea quae in exemplari
Lipsiensi non leguntur, ab eo adnotata et scri-
pturas maxime memorabiles, quibus ille liber a
reliquis codicibus manu exaratis discrepat, silen-
tio praeteritas esse constaret. Sed miro quodam
fortunae ludibrio accidit, ut Beckii commentatio
in paucorum hominurn manus perveniret, ut quae
essent ejus in hunc Stagiritae libellum merita a
plerisque eruditorum ignoraretur. ltaque Chr.
Aug. Brandisius in Commentationibus Eleaticis et
Simon Karstenius in edendis Xenophanis carmi-
num reliquiis et Henr. Ed. Fossius in disputa-
tione de Gorgia Leontino, viri non minus eru-
ditionis fama florentes, quam judicii subtilitate
conspicui, quamvis partes quasdam hujus opusculi
aut singulos locos ita tractaverint, ut multa vere
emendasse censendi sint ‚ saepenumero tamen
Olearii indiligentia decepti a vero aberrarunt.
Qui si Beckii dissertationem consuluissent , multo
rectius de plurimis locis judicaturi erant. Postre-
mus editor fuit Immanuel Bekkerus, qui anuo
1831 auspiciis Academiae regiae Borussicae omnia
Aristotel-is opera ad codicum manuscriptorum
fidem recensita vulgavit. Qui quum otio afflueret
pluribusque quam quisquam alius subsidiis ad
rem bene gerendam instructus accessisset, spes
erat fore ut tandem aliquando philosophi scripta
viri graece doctissimi studio perpolita prodirent.
Cui exspectationi eventus si non omni, aliqua
tamen ex parte respondit. Etsi enim ille graecarum
litterarum antistes in difficillimo scriptore multa
aliorum ingeniis illustranda et emendanda reli·
quit, id tamen ejus opera consecuti sumus, ut quid
in plerisque membranis legatur, certissimo nunc
testimonio constet. At in aliis libris secundam, in
hoc adversam expertus est fortunam. Etenim quum
vitiatorum quos contulerat codicum auxilio libelli

Olearii auctoritatem se applicuit et lectionibus ab
eo memoratis pauca correxit ‚ saepius autem quasi
de hominis fide dubitaret scripturis quas ille no·
taverat abstinuit et repudiatis doctorum virorum
conjecturis abjectaque veri inveniendi spe mani-
festa codicum menda repetiit. Ergo vel post
Bekkerum res integra fuit. Quamobrem nuper
T heod. Bergkius nonnullos Aristotelei opusculi
locos facili negotio partim codicis lectionibus e
Beckii commentatione depromtis partim eximia
mentis sagacitate restituit (4). Sed quicunque ad
has Aristotelis disputationes castigandas studia sua
contulerant de particulis quibusdam data ocea-
sione commentati totius libelli rationem habere
noluerant. Desiderabatur jam editio ‚ qua emen-
dandi labor ab aliis inchoatus magis quam per-
fectus, quoad in hujusmodi libro fieri posset tam
codicis Lipsiensis ope quam conjectura absolve·
retur ae simul superiorum editorum inventa quae
quidem probabilia essent consignarentur. Quam
provinciam ab aliis neglectam libenter occupavi,
ut tandem facilior ad opus Aristoteleum aditus
efficeretur. Qua in re grato animo mecum prae-
dicabunt bonarum artium studiosi Godofredi
Hermanni humanitatem, qui rarissimam Beckii
dissertationem ‚ quam frustra in tabernis librariis
quaesiveram ‚ continuo ad me misit, simulatque
illa opus mihi esse per litteras ei significavi.
Codex Lipsiensis Beckio teste membranaceus
est ac foliis trecentis viginti sex-constat, neque
solum hune Aristotelis libellum a fola 299 usqne

ad 303 et Κλεομήδους κυκλικὴν θεωρίαν a fol. 286- ι.

297 eadem manu exaratam, sed alia quoque ma-
gnam partem ad sacras litteras spectantia eontinet.
Beckius eam codicis partem in qua opusculum
Aristoteleum reperitur saeculo tertio decimo tri-
buit. Quod quamvis ita se habeat (neque enim
propter frequentia scripturae compendia, quae
tum primum invaluerunt, aliter judicare licet) ,
illum tamen codicem e quo descriptus est Lipsien-
sis longe antiquissimum fuisse oportet. Tanta
enim hujus apographi praestantia est, ut reliquas
omnes membranas scripturae veritate superet.
Unum addo, quod Beckium fugit, librarium a
quo seriptum est hoc exemplum, ita vulgari lin-
gua assuetum fuisse, ut inter scribendum atticis

Ἣ

(2) G. L. Spaldingii Vindiciae philosophorum Megarico-
rum subjecto commentario iu priorem partem libelli de
Xeiliophane, Zenone et Gorgia. Berolini, sumtibus Α,
My ii 1793.

(3) solemnia Doctorum philosophiae et magistrorum ar-
tium a. d. le Febr. MDCCXCIII antiquo ritu creando·
rum indicit Clu-ist. Dan. Bet-liius. praemissa est varietas

lectionis libellorum Aristotelicotum e codice Lipsiensi di—
ligenter enotata. Lipsiae , litteris Sommeriis.

(4) Regiae universitati litterarum Friderico-Alexandrinae
d. XXIII mensis Augusti MDCCCXLHI sacra saecularia
prima agenti gratulatur Academia Mai-burgensis. Praemissa
est Theodori Bergkii commentatio de Aristotelis libello de
Xenophane, Zenone et Gorgia. Mai-burgi 1843.

 

