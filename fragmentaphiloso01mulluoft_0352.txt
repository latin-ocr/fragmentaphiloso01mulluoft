„ mmw-—w-m < a<

 

312 DE HERACLATO.

nem, siquidem illi qui miram hanc rem primi l
vulgarunt non tam Socrati quam sibi ingenii ¹
acumen detraxerunt. Quum enim Plato, Aristo-
teles, Plutarchus aliique Heraclitum non solum
legerint, sed etiam decreta ejus explicaverint,
Socratem in ejus libro haesisse nemo credat.
Quid? quod Socratis et Platonis tempore satis
emendata monumentorum lleracliteorum exem-
plaria in hominum manibus fuisse probabile est.
Nempe posteri qui multum de philosophi obscu-
ritate conqueruntur corruptioribus exemplis vi—
dentur usi. Jacuit autem sere silentio post Pla-
tonis et Aristotelis tempora Heracliti illud de
rerum natura volumen, nisi quod Ephesii phi-
losophi aliquot sectatores fuerunt qui Heracli-
tei (17) dicebantur et quod Stoici (18) in placitis
ejus dilucidandis et ad sua dogmata accommo-
dandis operam consumserunt. Secuti sunt Plu-
tan-chus, Sextus Empiricus, M. Antoninus, Cle-
mens Alexandrinus qui Heraclitum lectitarunt
multaque ejus dicta et praecepta celebraverunt.
Praeterea ad Ephesii civis chartas ab hominum
oblivione vindicandas accessit Hippolytus in
Haeresium omnium refutatione, editus Oxonii
anno 1851 sub Origenis nomine ab Emmanuele
Millero. Hic Noeti haeretici doctrinam ex Hera-—
cliteo fonte manasse ostensurus data occasione
varia veteris illius sapientiae doctoris scita et
apophthegmata proponit. Theodoretus vero et
Stobaeus‚ licet plures Heracliti sententias com·-
memorent‚ non tamen eas ex ipsis doctissimi
hominis commentariis, sed ex aliorum scriptis
petivisse videntur. Jam si Heraclitei libelli sra-
gmenta exiis quos nominavi scriptoribus collecta
consideramus, fateamur necesse est omnia esse
aperta et lucida exceptis mendis aliquot locisque
depravatis quibus medicinam facere non admodum

difficile est. Sed haec de sermonis obscuritate
dicta sufficiant.

 

(17) Diogenes Laertius lil). lx, o ε Τοσαύτην δὲ δόξαν
ἔσχε τὸ σύγγραμμα, ὡς καὶ αἱρετιστὰς ἀπ’ αὐτοῦ γενέσθαι
τοὺς κληθένταςἩρακλειτείους. Cf. Plat. Theaet. p. 179 set!-

(18) Cleanthes ‚ Aristo, Sphaerus, Chrysippus. Vid. Dio-
genes Laertius lib. Vll, 174 et ¹783 lib. tx, 5 et 15. Cf.
rtiaedr. Epicur. dentis col. IV, 12 sq.

(19) Diogenes Laertius tib. IX, 8: Πῦρ εἶναι στοιχεῖον,
καὶ πυρὸς ἆμοιὸἡν τὰ πάντα ἀραιώσει καὶ πυκνώσει τὰ γινό-
μενοι.

(20) Via. fragm. 46. ,

· (21), Diogenes Laertius lib. lx, 8 εΓίνεο-θαι πάντα κατ’
εναντιοτητα.

(22) Diogenes Laertius lib. tx, 8 : Καὶ ῥεῖν τὰ ὅλα πο·
ταμοῦ δίκην. Of. fragm. 21-22. Plato cratyl. p. 402 Α : λέ-
γει που Ἡράκλειτος ὅτι πάντα χωρεῖ καὶ οὐδὲν μένει, καὶ
ποταμοῦ ῥοῇ ἀπεικάζων τὰ ὄντα λέγει ὡς δὶς ἐς τὸν αὐτὸν πο-
ταμὸν οὐκ ἂν ἐμῧαίης.

Restat ut placita egregii viri adumbremus.
Rerum (¹9) elementum ignem esse dixit ejusque
vicibus universa cieri atque agitari. Qui dum
condensatur vel rarescit, ingens animalium ‚
corporum formarumque varietas modo nascitur
modo occidit. At occasus (20) nihil differt ab
ortu ‚ siquidem vivorum sors a mortuorum con-
ditione non diversa est. Cuncta enim perpetuo
moventur et priore statu relicto in contrarium
transeunt, neque quidquam quiescit (αι). Quare
nihil praeter igneam vim est immortale. Quippe
caetera non sunt, sed fiunt et quasi fluminis instar
labuntur (22). ignis vero mutatur primum in
aerem, deinde aer in aquam, quae partimin terram
abit, partim in ignem revolvitur (23). Est autem
ille ignis omnibus quae agitantur movendi prin·
cipium. ltaque hujus beneficio sentimus, cogita-
mus, animam de coelo ducimus, Porro non alium
vitae nostrae auctorem et custodem habemus (24).
Idem fulminis specie rerum universitatem regit
ac tuetur (25). Neque tamen quidquam forte et
casu evenit, sed omnia necessitate fiunt. Etenim
mundum neque dii neque homines procrearunt,
sed fuit ex omni aeternitate (26) atque est et erit
ignis sempiternus. Quum enim e flammae ardore
generatus sit, certo tempore eum comburi necesse
est. At quamdiu 'exuritur universitatis corpus
cunctaque fumo complentur, tamdiu offusa orbi
caligine nihil sub aspectum cadit. lbi contingere
solet, ut terra ad orci similitudinem accedat. Ut
enim in orco defunctorum animae odorantur ε ita
vivi tum olfactu pro visu utuntur, donec reddita
luce denuo videre possint (27). Ortus occasusque
vicissitudini praesunt contrariae naturae, e quibus
omnium parens vocatur Bellum sive Discordia (28),
omnium confectrix nominatur Pax sive Concordia
(29). Denique mutatio qua universum exsistit
via sursum ac deorsum ducens appellatur (30).
Nimirum vapores qui ex agris et aquis excitantur

(23) Vid. fragm 28 et 31. Diogenes Laertius lib. ΙΧ,
9 : Πυκνούμενον γὰρ τὸ πῦρ ἐξυγραίνεσθαι, συνιστάμενόν
τε γίνεσθαι ὕδωρ , πηγνύμενον δὲ τὸ ὕδωρ εἰς γῆν τρέπεσθαι.

(24) Vid. fragm. 49 et adnot. ad fragm. 46.

(25) vid. fragm. 50.

(26) Vid. fragm. 27. Diogenes Laertius lib. IX, 8 2 Ἕνα
εἶναι κόσμον, γεννᾶσθαί τε αὐτὸν ἐκ πυρός, καὶ πάλιν ἐκπυ-
ροῦσθαι κατὰ τινας περιόδους ἐναλλὰξ τὸν σύμπαντα αἰῶνα·
τοῦτο δὲ γίνεσθαι καθ’ εἱμαρμένην.

(27) Vid. fragm. 25·26.

(28) vid. fragm. 43.

(29) Diogenes Laertius lib. lx, 8: Τῶν δὲ ἐναντίων τὸ
μὲν ἐπὶ τὴν γένεσιν ἄγον καλεῖσθαι πόλεμον καὶ ἔριν· τὸ δ’ ἐπὶ
τήν ἐκπύρωσιν, ὁμολογίαν καὶ εἰρήνην. ⁶

(30) Diogenes Laertius lib. lX, 8 ε Καὶ τὴν μεταὸολῂν ὁδὸν
ἄνω κάτω· τόν τε κόσμον γίνεσθαι κατὰ ταύτην. Vide fragm.
32 et 91.

 

