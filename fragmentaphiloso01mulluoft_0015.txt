PRAEFA‘rio. iij

etiam cavi, ne illa fragmenta quae alios fugerant praetermitterem.
Deinde universa, quoad ejus fieri poterat, lucido ordine disposui,

· quo facilius singula intelligerentur. Locos corruptos aut consultis

melioribus membranarum lectionibus sanavi aut certa emendatione
restitui. Sed ut prope omnia solus agerem in quibusdam scriptori·
bus, superiorum criticorum incuria sactum est qui saepe aperta vi-
tia aut intacta reliquerant aut conjecturis suis ab ejus quem in
manibus habebant philosophi mente aberraverant. Neque tamen
unquam aliorum suspiciones et inventa , si probabilitate commen·
darentur, repudiavi. Itaque fragmenta et plura et emendatiora et
melius, quam olim, digesta exhibui. Scripturae varietatem non
omnem , sed potiorem adnotavi, ac simul meas emendationes con-
jecturasque tam ab aliorum inventis quam a vetustorum exempla·
rium lectionibus distinxi. Tum ad ea quae obscura videbantur ex-
plananda accessi. Quum vero amplos conficere commentarios mihi
non esset propositum, pauca tantum in quibus haerere legentes
possent explicui. Porro philosophorum earmina locosque soluta
oratione scriptos omni adhibita diligentia e graeco sermone in lati-
num ipse transtuli, ne vel interpretum errores commemorandi vel
veteres.interpretationes propter mutatum textum mutandae essent.
Quapropter raro aliorum verba qui in iisdem sententiis vertendis
versati erant retinui. Denique ne quid desideraretur, quod ad
fragmentaillustranda valeret, uniuscujusque philosophi vitam bre· ’
viter descriptam ejus reliquiis praeposui. De placitis quae e phi-
losophorum verbis discimus uberius disputare non attinuit. Ve-
rum et haec interdum, prouti rei natura vel necessitas postulabat,
attigi. Ita confido fore ut hoc opus peritis et aequis judicibus
probetur. ’

Scripsi Berolini a. d. VI ld. Sextii. a. 1857.

