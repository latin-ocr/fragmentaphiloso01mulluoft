 

DE DlOG ENE APOLLONIATE.

quod non hujus consors sit (vid. fragm. 6).
Cavendum tamen ne cum Cicerone de Nat. deor.
1, ¹.2 putemus, Diogenem aere usum esse deo,
vel cum Augustino de Civ. Dei Vllt, 2 aeri eum
divinam rationem tribuisse. Hoc enim non di-
serte dixit Apolloniates, sed dicere visus est.
Falluntur praeterea Nicolaus et Porphyrius qui
Cretensem philosophum medium quiddam inter
ignem et aerem rerum principium statuisse scri·
pserunt (10). Neque enim dubium quin errorem
ambigua philosophi oratio pepererit qui fragm. 6
de aeris varietate disputans : Καὶ ἁπάντων, inquit,
τῶν ζῴων δὲ ἡ ψυχὴ τὸ αὐτό ἐστι, ἀὴρ θερμότερος μὲν
τοῦ ’ἔξω , ἐν ᾧ εἶμεν, τοῦ μέντοι παρὰ τῷ ἡλίῳ πολλὸν
ψυχρότερος· ὅμοιον δὲ τοῦτο τὸ θερμὸν οὐδενὸς τῶν
ζῴων ἐστί. Itaque illi rati e frigore nihil oriri,
solum calorem ad mundum procreandum aptum
esse, Diogenem in calido aere rerum omnium
fundamenta posuisse contenderunt. Quod licet
aliqua ex parte ita sese habere facile concedamus,
tamen a philosopho non eo quo ipsi volunt modo
expressum est. Etenim Apolloniates neque cali-
dum aerem , neque frigidum, sed omnino aerem
eorum quae exstant et gignuntur parentem nomi -
navit. Quamobrem non est quod cum Simplicio
arbitremur Nicolaum et Porphyrium quae de
Diogenis philosophia memorant e deperditis ejus
scriptis tanquam reconditis atque abditis e fon-
tibus hausisse. Porro Diogenes omnia moveri et
innumerabiles esse mundos et inane infinitum
esse affirmavit. Idem aerem tum spissatum tum
rarefactum mundos gignere, e nihilo autem nihil
exsistere, neque in nihilum corrumpi censuit.
'serram rotundam appellavit quae in medio sta·
bilita circumfuso calore et frigore concreve-
rit (11).

Nilus(12) Diogeni quotannis circa solstitium
aestivum inundare AEgyptum videtur, quia sol
aquam marinam et quidquid humidi in terra est
ad se rapiat-raptumque humorem in Nilum demit-
tat. Verba ejus latine versa sic exhibet Seneca
Quaest. nat. IV, 2 : « Diogenes Apolloniates ait ε
Sol humorem ad se rapit; hunc exsiccata tellus
tum ex mari ducit, tum ex caeteris aquis. Fieri

(10) Simplicius ad Aristotelis Phys. sol. 32 b ε Ἐπειδὴ
δὲ ἠ μὲν τῶν πλειόνων ἱστορία Διογένην τὸν Ἀπολλωνιάτην
ὁμοίως Ἀναξιμένει τὸν ἀέρα τίθεσθαι τὸ πρῶτον στοιχεῖόν
φησι, Νικόλαος δὲ ἐν τῇ περὶ θεῶν πραγματείᾳ τοῦτον ἱστορεῖ
τὸ μεταξὺ πυρὸς καὶ ἀέρος τὴν ἀρχὴν ἀποφήνασθαι καὶτῷ
Νικολάῳ συνηκολούθησεν ὁ φιλομαθέστατος τῶν φιλοσόφων
Πορφὺριος, ἰστέον ὡς γέγραπται πλείονα τῷ Διογένει τούτῳ
συγγράμματα κτλ.

(11) Diogenes Laertius lib. lx, 57 : Στοιχεῖον εἶναι τὸν
ἀέρα, κόσμους ἀπείρους, καὶ κενὸν ἄπειρον, τόν τε ἀέρα πυ-
κνούμενον καὶ ἀραιούμενον γεννητικὸν εἶναι τῶν κόσμων. Οὐ-
δὲν ἐκ τοῦ μὴ ὄντος γίνεσθαι, οὐδὲ εἰς τὸ μή ὃν φθείρεσθαι.
Τὴν γῆν στρογγύλην, ἐρηρεισμένην ἐν τῷ μέσῳ, τήν σύστασιν

253

autem non potest, ut unasicca sittellus, alia abun-
det. Suntenim perforata onmia etinitinera pervia.
Sicca ab humidis sumunt aliquando. Nisi aliquid
terra acciperet, exaruisset. Ergo undas sol tra-
hit z sed ex his quae premunt maxime haec meri-
diana sunt. Terra quum exaruit, plus ad se
humoris adducit. Ut in lucernis oleum illo fluit
ubi exuritur, sic aquaillo incumbit quo vis calo-
ris etterrae aestuantis arcessit. Unde ergo trahitur?
ex illis scilicet partibus semper hibernis, septen-
trionalibus, unde exundat. Ob hoc Pontus in
inferum mare assidue fluit rapidus, non ut caetera
maria alternatis ultro citro aestibus, in unam par-
tem semper pronus et torrens. Quod nisi faceret,
hisque itineribus quod cuique deest redderetur,
quod cuique superest emitteretur :jam aut exsic-
cata essent omnia aut inundata. n Contra haec
Seneca : « Interrogare Diogenem libet, quare
quum Pontus et amnes cuncti invicem commeent,
non omnibus locis aestate majora sunt flumina?
AEgyptum sol magis percoquit: itaque Nilus ma-
gis crescit. Sed in caeteris quoque terris aliqua
fluminibus fit adjectio. Deinde quare ulla pars

<terrae sine humore est, quum omnis ad se ex aliis

regionibus trahit eoque magis, quo calidior est?
Deinde quare Nilus dulcis, si -illi e mari unda
est? Nec enim ulli flumini dulcior gustus. υ Qui-
bus tamen plerisque neque Diogenes refellitur,
neque res ipsa explicatur. ι

De hominis natura philosophus Cretensis dedi-
ta opera egit. Quo in genere ad nostram aetatem
mansit egregium fragmentum quod est ap. Ari-
stotelem Hist. anim. lib. l-ll, 2, 4 (vid. fragm. 8),
ubi de venis, quas ideo per totum corpus pertinere
credidit Diogenes, ut earum ope aer calidior et
mente praeditus in omnes animalium partes de-
rivatus omnium et sensuum et cogitationum
causa exsisteret. Quae de sensibus docuit Apollo-
niates persequitur Theophrastus lib. de Seusu
cap. 39, 42 et 44, cui adde Plutarchum Plac. phil.
lv, 16 et 18.

Placita ejus breviter perstrinxi3 reliqua e
fragmentis (13) quae omni adhibita diligentia re-
censui et interpretatus sum cognoscentur.

εἰληφυῖαν κατὰ τήν ἐκ τοῦ θερμοῦ περιφορὰν καὶ πῆξιν ὑπὸ
τοῦ ψυχροῦ. Cf. Hesychius Milesius p. 20 ed. Orell. Euse-
bius Praep. Ev. lib. 1 cap. 8: Διογένης ὁ Ἀπολλωνιάτης
ἀέρα ὑφίσταται στοιχεῖον, κινεῖσθαι δὲ τὰ πάντα κτλ.

(12) Sehol. Apoll. Rlnod. lv, 269 ε Διογένης ὁ Ἀπολλω-
νιάτης ὑπὸ ἡλίου ἁρπάζεσθαι τὸ ὕδωρ τῆς θαλάσσης, ὃ τότε
εἰς τὸν Νεῖλον καταφέρεσθαι· οἷεται γὰρ πληροῦσθαι τὸν Νεῖ-
λον ἐν τῷ θέρει διὰ τὸ τὸν ἣλιον εἰς τοῦτον τὰς ἀπὸ γῆς ἰκμά-
δας τρέπειν.

(13) Anaxagora} clazomenii et Diogenis Apolloniatae
fragmenta recensuit Guil. Schorn. Bonnae 1829. Diogenis
Apolloniatae fragmenta edidit Frid. Panzerbieter. Lipsiae
18:30. ·

